Unosom promjene u sudski registar dana 22. siječnja 2019. godine tvrtka GEN-I Zagreb d.o.o. trgovina i prodaja električne energije preimenovana je u GEN-I Hrvatska d.o.o. trgovina i prodaja električne energije ili, skraćeno, GEN-I Hrvatska d.o.o. Promjena imena tvrtke ne utječe na valjanost donjeg dokumenta, na valjanost već sklopljenih ugovora o opskrbi električnom energijom i drugih pravnih dokumenata koje je potpisao GEN-I Zagreb d.o.o. Temeljem odredbi Zakona o tržištu električne energije („Narodne novine“, broj 22/13 i 102/15) GEN-I Zagreb d.o.o. donosi sljedeće odredbe: UVJETI OPSKRBLJIVAČA GEN-I Zagreb d.o.o. ZA OPSKRBU ELEKTRIČNOM ENERGIJOM KRAJNJIH KUPACA IZ KATEGORIJE KUĆANSTVO1.	UVODNE ODREDBE1.1.	Opskrbljivač, društvo GEN-I Zagreb d.o.o. trgovina i prodaja električne energije (dalje u tekstu: opskrbljivač) donosi ove Uvjete opskrbljivača GEN-I Zagreb d.o.o. za opskrbu električnom energijom krajnjih kupaca iz kategorije kućanstvo (dalje u tekstu: UO), koji definiraju uvjete prodaje i kupnje električne energije, obveze i odgovornosti krajnjeg kupca iz kategorije kućanstvo (dalje u tekstu: krajnji kupac) kod sklapanja pojedinačnih Ugovora o opskrbi  električnom energijom (dalje u tekstu: UGOVOR) i uključivanje UGOVOROM određenog obračunskog mjernog mjesta (dalje u tekstu: OMM) u bilančnu skupinu opskrbljivača. Na temelju UO, ugovorne se stranke u UGOVORU dogovaraju o pravima i obvezama obiju ugovornih stranki u poslovnom odnosu u kojem opskrbljivač prodaje i isporučuje, a krajnji kupac kupuje i preuzima električnu energiju. UO su objavljeni na internetskoj stranici opskrbljivača www.jeftinastruja.hr, a dostupni su i u sjedištu opskrbljivača. UO imaju značaj ugovora i sastavni su dio UGOVORA, dopunjuju ga te obvezuju ugovorne stranke jednako kao UGOVOR. Ako se odredbe UO i UGOVORA razlikuju, vrijede odredbe UGOVORA. UO su jedinstveni za sve krajnje kupce iz kategorije kućanstvo, koji su raspoređeni u tarifne modele plavi, bijeli ili crveni, sukladno odredbama važeće Metodologije za određivanje iznosa tarifnih stavki za distribuciju električne energije. Potpisivanjem UGOVORA krajnji kupac potvrđuje da je prije sklapanja UGOVORA bio upoznat s UO te da pristaje na njihovu primjenu. 1.2.	Krajnji kupac iz kategorije kućanstvo u smislu ovih UO i važećeg Zakona o tržištu električne energije je potrošač – fizička osoba koja kupuje električnu energiju za vlastitu potrošnju, isključujući komercijalne ili profesionalne djelatnosti. 1.3.	U slučaju da OMM registrira potrošnju električne energije za potrebe kućanstava i poduzetništva, takvo se OMM razvrstava u kategoriju koja je određena elektroenergetskom suglasnošću. Ako se takvo OMM razvrstava u kategoriju poduzetništvo, krajnji kupac ne može sklopiti Ugovor o opskrbi električnom energijom na temelju ovih UO.2.	UPORABA TERMINOLOGIJE2.1.	Bez obzira na nazive u važećim Općim uvjetima za korištenje mreže i opskrbu električnom energijom koje je donijela Hrvatska energetska regulatorna agencija (dalje u tekstu: Opći uvjeti HERA-e) ili kojoj drugoj važećoj regulativi, za potrebe međusobnih odnosa i UGOVORA te njegovog izvršavanja, za pojam mjesto preuzimanja ili mjesto predaje električne energije koristi se pojam „obračunsko mjerno mjesto“. Elektroenergetska suglasnost (dalje u tekstu: EES) izdaje se vlasniku ili nositelju nekog drugog stvarnog prava na građevini odnosno dijelu građevine na kojem je postavljeno OMM (dalje u tekstu: vlasnik EES). 2.2.	Krajnji kupac električne energije je vlasnik EES-i za OMM koje je predmet UGOVORA. Ako potrošač  električne energije nije vlasnik EES-i nego je to neka treća osoba, uvjet za isporuku električne energije trećoj osobi je sklopljeni UGOVOR između vlasnika EES-i i opskrbljivača te sklopljeni Ugovor o prijenosu UGOVORA koji krajnji kupac - vlasnik EES-i (kao ustupitelj UGOVORA) i treća osoba (kao primatelj UGOVORA) sklope uz prethodnu suglasnost opskrbljivača. Kada su ispunjeni uvjeti iz točke 3.12. ovih UO, a i operator distribucijskog sustava (dalje u tekstu: ODS) to zahtijeva, uvjet za valjanost UGOVORA je i sklopljen Ugovor o prijenosu Ugovora o korištenju mreže krajnjeg kupca, koji krajnji kupac - vlasnik EES-i (kao ustupitelj Ugovora) i treća osoba (kao primatelj  Ugovora) sklope uz prethodnu suglasnost ODS-a. U tom slučaju opskrbljivač posluje s trećom osobom, za koju vrijede sva prava i obveze krajnjeg kupca iz UGOVORA i UO, ali može o ugovornom odnosu, prije svega o neplaćenim obvezama, obavještavati i vlasnika EES-i, bez obzira na moguć drukčiji dogovor treće osobe s vlasnikom EES-i. 3.	CIJENE ELEKTRIČNE ENERGIJE3.1.	Cijene električne energije određuje opskrbljivač u Cjeniku električne energije za kućanstva (dalje u tekstu: Cjenik). Cijene u UGOVORU pozivaju se na Cjenik koji vrijedi na dan sklapanja UGOVORA i određene su kao početne cijene električne energije koje važe do promjene cijena koje se mijenjaju sukladno odredbama ovih UO, s čime je krajnji kupac izričito i unaprijed suglasan. Sastavni dio potpisanog UGOVORA je i Cjenik.3.2.	Bez obzira na odredbu iz točke 3.1. ove glave, opskrbljivač može u određenom razdoblju osigurati krajnjem kupcu nepromjenljive cijene u okviru pogodnosti iz pojedinačne Akcije, izvedene u skladu s odredbama iz 5. glave ovih UO te pod uvjetom da krajnji kupac ispravno pristupi takvoj Akciji, na način te u skladu sa sadržajem i uvjetima takve Akcije. U slučaju valjanog pristupa krajnjeg kupca takvoj Akciji, opskrbljivač će u skladu i pod uvjetima Akcije krajnjem kupcu za cijelo razdoblje trajanja Akcije osigurati cijenu električne energije po cjeniku objavljenom u okviru takve Akcije.3.3.	Za provedbu UGOVORA, cijene električne energije u Cjeniku određene su u ovisnosti od tarifnog modela u koji krajnjeg kupca razvrstava ODS. Razvrstavanje OMM-a krajnjeg kupca u tarifne modele u nadležnosti je ODS-a. U slučaju razilaženja oko razvrstavanja OMM-a krajnjeg kupca u tarifni model, u koji je OMM krajnjeg kupca uvršteno na temelju dobivenih podataka od strane krajnjeg kupca, ugovorne su stranke suglasne da su za razvrstavanje OMM-a krajnjeg kupca u tarifni model mjerodavni isključivo podatci dobiveni od ODS-a i zamjenjuju potencijalno drugačije podatke zapisane u UGOVORU prilikom sklapanja istog. Krajnji kupac može promijeniti tarifni model za OMM sukladno pravilima i postupcima ODS-a. Promjenu tarifnog modela za OMM opskrbljivač priznaje ako ju odobri ODS. Do promjene tarifnog modela za OMM, isporučene i potrošene količine električne energije obračunavaju se prema cijenama električne energije za trenutno važeći tarifni model.3.4.	Cijene električne energije iz Cjenika ne uključuju:porez na dodanu vrijednost (dalje u tekstu: PDV),naknadu za poticanje proizvodnje električne energije iz obnovljivih izvora energije i kogeneracije (OiE),troškove korištenja mreže,eventualne druge poreze, trošarine, naknade i druga davanja koja određuju nadležne državne institucije, a koja opskrbljivač zaračunava krajnjem kupcu.	Troškovi iz prvog stavka ove točke terete krajnjeg kupca. Promjena visine ovih stavki ne znači promjenu cijena električne energije. Opskrbljivač će prilikom izdavanja računa, obračunske elemente obračunati po važećim zakonskim i podzakonskim odredbama, koje će biti prikazane odvojeno.3.5.	Cijene električne energije određene su za dnevne tarifne stavke (VT, NT i JT) i izražene su u kn/kWh. Opskrbljivač će cijene električne energije istaknuti tako da će ih prikazati i s PDV-om.3.6.	Sukladno propisima, važećim u trenutku donošenja ovih UO, po višim dnevnim tarifnim stavkama (VT) obračunava se električna energija isporučena u vremenu od 7.00 do 21.00 sat u razdoblju kada se koristi zimsko računanje vremena, a u vremenu od 8.00 do 22.00 sata u razdoblju kada se koristi ljetno računanje vremena. U ostalom vremenu isporučena električna energija obračunava se po nižoj dnevnoj tarifnoj stavci (NT). Jedinstvena dnevna tarifna stavka (JT) obračunava se za OMM koje je opremljeno brojilom s jednotarifnim mjerenjem odnosno za OMM koje je opremljeno višetarifnim brojilom za koje je krajnji kupac kod ODS-a odabrao jednotarifno obračunavanje troškova korištenja mreže; (JT) traje svaki dan između 00.00 i 24.00 sata.3.7.	Za provođenje UGOVORA kod određivanja stvarno preuzete električne energije uvažavaju se mjerni podatci po dnevnim tarifnim stavkama, dostavljeni od ODS-a, koji je nadležan za njihovu točnost i davanje informacija o potrošnji. Ugovorne stranke suglasne su da promjena trajanja pojedine dnevne tarifne stavke (VT i NT) ne predstavlja takvu promjenu okolnosti da moraju ugovorne stranke izmijeniti UGOVOR. Navedena promjena važi danom stupanja takve promjene na snagu.3.8.	U slučaju promijenjenih uvjeta na tržištu električne energije, opskrbljivač ima pravo promijeniti cijenu električne energije iz Cjenika opskrbljivača, osim u slučaju nepromjenljivosti cijene električne energije u određenom razdoblju u skladu i pod uvjetima odredbe iz točke 3.2. ovih UO. O promjeni cijene krajnji kupac će biti obaviješten na internetskoj stranici opskrbljivača kao i na poleđini (privitku) Obračunskog računa odnosno mjesečnog računa, i to najmanje 15 (petnaest) dana prije stupanja na snagu novog Cjenika, uključujući i davanje obavijesti o pravu krajnjeg kupca na raskid ugovora, osim u slučaju snižavanja cijene. Ako se promjena cijene i izdavanje računa ne podudaraju, opskrbljivač će o promjeni cijene umjesto na poleđini (privitku) računa obavijestiti krajnjeg kupca posebnim dopisom. Novi Cjenik stupa na snagu danom određenim od strane opskrbljivača. Ako se krajnji kupac ne slaže s promijenjenim cijenama, može u roku od 15 (petnaest) dana, računajući od dana stupanja na snagu novog Cjenika, pisanim putem otkazati UGOVOR. Ako opskrbljivač ne dobije pisanu izjavu o otkazu UGOVORA u roku iz ove točke, smatra se da je krajnji kupac suglasan s promjenom cijene i nove se cijene primjenjuju od datuma stupanja na snagu novog Cjenika. Opskrbljivač i krajnji kupac suglasni su da je obavijest obvezujuća i zamjenjuje sve početne cijene navedene u UGOVORU odnosno Cjeniku te sve moguće promjene cijena, a obavijest o promjeni cijene važi kao dodatak UGOVORU. Ako opskrbljivač promijeni cijene električne energije, ODS nije dužan očitati električno brojilo.3.9.	Previše ili premalo obračunate količine električne energije kod obračuna vrednuju se razmjerno broju dana važenja pojedinih cijena između dva očitanja na početku i na kraju obračunskog razdoblja, temeljem kojih se vrši obračun isporučene električne energije.3.10.	O promjeni stavki iz točke 3.4. ovih UO, koje cijena električne energije ne uključuje, opskrbljivač će obavijestiti krajnjeg kupca objavom na internetskoj stranici opskrbljivača i poleđini (privitku) prvog sljedećeg računa po promjeni istih. Promjena tih elemenata ne predstavlja promjenu cijene električne energije.3.11.	Opskrbljivač će troškove prisilne naplate obračunati sukladno važećem cjeniku opskrbljivača, objavljenom na internetskim stranicama opskrbljivača. Ako navedene usluge obavljaju treće osobe (izvršitelji ovrhe, odvjetnici i slično), krajnji kupac je obvezan opskrbljivaču platiti ukupne troškove takve  prisilne naplate.3.12.	Opskrbljivač nije odgovoran za podmirenje obveza krajnjeg kupca iz Ugovora o korištenju mreže, sklopljenog između krajnjeg kupca i ODS-a. Plaćanje troškova korištenja mreže i drugih zakonom određenih naknada opskrbljivaču umjesto ODS-u moguće je jedino ako opskrbljivač i krajnji kupac takvu uslugu dogovore UGOVOROM i ako ODS opskrbljivaču omogući takvu vrstu poslovanja.4.	NAKNADA ZA OPSKRBU4.1.	Opskrbljivač će krajnjem kupcu zaračunavati naknadu za opskrbu, izraženu u kn/mjesec. Ova naknada obuhvaća pokrivanje dijela troškova opskrbljivača za obradu obračunskih elemenata, obračun potrošnje električne energije, obračun pojedinih naknada određenih posebnim zakonima i drugo. PDV se obračunava sukladno propisima.4.2.	Bez obzira na navedeno, sukladno propisima iz područja zaštite potrošača, opskrbljivač neće izdavanje računa naplaćivati krajnjem kupcu.5.	AKTIVNOSTI ZA UNAPREĐENJE PRODAJE5.1.	Opskrbljivač može provoditi aktivnosti za unapređenje prodaje električne energije (dalje u tekstu: Akcije) koje mogu obuhvaćati različite popuste i druge pogodnosti za krajnje kupce. Sadržaj i uvjeti svake pojedinačne Akcije bit će dostupni u sjedištu opskrbljivača, a prema potrebi i na internetskoj stranici opskrbljivača. Opskrbljivač će s istima upoznati krajnjeg kupca i prije sklapanja UGOVORA odnosno prije početka Akcije. Sadržaj i uvjeti pojedine Akcije primjenjuju se kao sastavni dio UGOVORA za one krajnje kupce na koje se pojedina Akcija odnosi.5.2.	Pogodnosti iz pojedine Akcije za krajnjeg kupca te ostala prava i obveze opskrbljivač će provesti na primjeren način, u skladu sa sadržajem i uvjetima pojedine Akcije.6.	NAČIN OBRAČUNA, ISPOSTAVLJANJE RAČUNA, PLAĆANJE I ROKOVI6.1.	Opskrbljivač će krajnjem kupcu ispostavljati račune za električnu energiju na način uređen u ovoj glavi, na temelju obračunskih podataka dostavljenih od strane ODS-a za pojedino OMM.6.2.	Obračunsko razdoblje za krajnje kupce iz kategorije kućanstvo, sukladno propisima, određuje ODS.6.3.	Mjesečne novčane obveze unutar obračunskog razdoblja određuje opskrbljivač na temelju prosječne mjesečne potrošnje, izračunate na temelju odgovarajućeg prethodnog obračunskog razdoblja, odnosno na temelju očitanja stanja brojila koja je opskrbljivaču prethodno dostavio ODS, odnosno na temelju obračunskih podataka kojima za određeno OMM raspolaže ODS, uz uvažavanje važećeg Cjenika opskrbljivača. Opskrbljivač zaračunava krajnjem kupcu mjesečnu novčanu obvezu za pojedini mjesec u mjesečnom računu koji je krajnji kupac dužan platiti opskrbljivaču u roku od 15 dana od dana izdavanja. Bez obzira na uvjete iz prethodnog stavka, opskrbljivač zadržava pravo da pojedinu mjesečnu novčanu obvezu za sljedeće mjesece unutar obračunskog razdoblja iz ove točke krajnjem kupcu izradi tako da mu odjednom pošalje više mjesečnih računa. Krajnji kupac je u tom slučaju dužan mjesečne novčane obveze platiti do 15. (petnaestog) dana u mjesecu na koji se obveza na računu odnosi. Informacije o načinima plaćanja koje omogućava opskrbljivač (na primjer gotovinsko plaćanje u bankama, internetsko bankarstvo i slično) objavljene su na internetskoj stranici opskrbljivača.6.4.	Po isteku obračunskog razdoblja i primitku očitanja brojila od ODS-a, opskrbljivač će krajnjem kupcu izraditi Obračun isporučene električne energije u obračunskom razdoblju, uz uvažavanje važećih cijena električne energije za pojedinu dnevnu tarifnu stavku, sukladno točki 3.9. ovih UO, te krajnjem kupcu ispostaviti račun za obračunsko razdoblje (Obračunski račun). Obračunski račun predstavlja razliku između zbroja mjesečnih novčanih obveza za obračunsko razdoblje i obveze utvrđene po obračunu na temelju očitanja stvarne potrošnje na kraju obračunskog razdoblja. Obvezu iz Obračunskog računa krajnji kupac je dužan platiti opskrbljivaču u roku od 15 dana od dana izdavanja Obračunskog računa. Tako izrađen obračun bit će prikazan u privitku Obračunskog računa. Moguće pozitivne razlike koje proizlaze iz obračuna opskrbljivač će uvažiti prilikom izračunavanja budućih mjesečnih novčanih obveza, koje će vrijediti do primitka očitanja brojila od strane ODS-a. Na Obračunskom računu navodi se mjesec i godina izdavanja sljedećeg Obračunskog računa. U slučaju da opskrbljivač primi očitanje brojila od ODS-a unutar obračunskog razdoblja, opskrbljivač ima pravo, bez obzira na navedeno, izdati Obračunski račun i unutar obračunskog razdoblja. U tom se slučaju smisleno upotrebljavaju odredbe ove točke i točke 6.3. ovih UO.6.5.	S krajnjim kupcem koji se tek priključio na distribucijsku mrežu i stekao uvjete za početak isporuke, opskrbljivač sporazumno utvrđuje količinu električne energije kao očekivanu prosječnu mjesečnu potrošnju, što je osnova za izračun visine mjesečne novčane obveze.6.6.	Krajnjem kupcu koji zakasni s plaćanjem obveza iz Obračunskog računa, opskrbljivač može, zaračunati i zakonske zatezne kamate od dana dospijeća do dana plaćanja Obračunskog računa. Krajnji kupac je obvezan platiti zatezne kamate i troškove prisilne naplate, i to odmah nakon što mu opskrbljivač dostavi obračun ovih troškova (pri čemu obračun zateznih kamata ne utječe na njihov tijek). Sukladno propisima na području zaštite potrošača, opskrbljivač izdavanje opomene radi naplate dospjelih novčanih potraživanja neće naplaćivati krajnjem kupcu. Ako krajnji kupac pored glavnice duguje i kamate te  troškove, opskrbljivač će plaćanja rasporediti na način da se najprije namiruju troškovi, zatim kamate i onda  glavnica. U slučaju plaćanja iz inozemstva, troškove bankarske transakcije pokriva krajnji kupac.6.7.	Reklamacije na provođenje i izvršavanje UGOVORA krajnji kupac može podnijeti u pismenom obliku. U slučaju reklamacije računa, krajnji kupac je obvezan podmiriti nesporni dio u ugovorenom roku, a za sporni dio mora podnijeti pismenu reklamaciju najkasnije u roku od 15 (petnaest) dana od dana izdavanja računa. Rješavanje reklamacija za krajnjeg kupca je besplatno.6.8.	Ako je opskrbljivaču na temelju ugovornih odnosa s ODS-om omogućeno zaračunavanje korištenja mreže i drugih zakonom određenih naknada, sukladno zakonskim odredbama i kad je to dogovoreno i UGOVOROM, opskrbljivač će krajnjem kupcu ispostavljati jedinstveni račun s kojim će krajnjem kupcu omogućiti istovremeno plaćanje električne energije, korištenje mreže i drugih zakonom određenih naknada. U slučaju sklopljenog Ugovora o prijenosu UGOVORA koji krajnji kupac - vlasnik EES-i (kao ustupitelj UGOVORA) i treća osoba (kao primatelj UGOVORA) sklope uz prethodnu suglasnost opskrbljivača, uvjet za provedbu ove točke je suglasnost vlasnika EES-i za plaćanje troškova korištenja mreže i drugih zakonom određenih naknada od strane treće osobe opskrbljivaču. Ova je suglasnost sastavni dio Ugovora o prijenosu UGOVORA.6.9.	Novčana obveza koju krajnji kupac plaća putem pružatelja platne usluge smatrat će se namirenom s danom kada je pružatelj platne usluge primio od krajnjeg kupca nalog za plaćanje i kada je taj nalog postao neopoziv u skladu s odredbama zakona kojim se uređuje platni promet.7.	OČITAVANJA I DOSTAVA STANJA BROJILA7.1.	Očitavanje brojila električne energije za registraciju potrošnje električne energije u nadležnosti je ODS-a i moguća dodatna očitavanja od strane ODS-a unutar obračunskog razdoblja krajnji kupac mora uređivati neposredno s ODS-om.7.2.	Krajnji kupac može unutar obračunskog razdoblja, sukladno uslugama koje nudi ODS, dostaviti ODS-u očitanje svojeg brojila.8.	OBVEZE OPSKRBLJIVAČA8.1.	Opskrbljivač će osiguravati krajnjem kupcu isporuku električne energije na način i pod uvjetima određenima UGOVOROM, osim u slučajevima nastanka više sile, prekida isporuke zbog ponašanja krajnjeg kupca, zbog nastupa neovlaštene potrošnje, zbog prekida isporuke koji nisu u nadležnosti opskrbljivača ili na iste ne može utjecati te u ostalim slučajevima određenim zakonima i podzakonskim propisima koji uređuju tržište električne energije.8.2.	Opskrbljivač će u okviru UGOVORA za krajnjeg kupca besplatno izvršiti postupak promjene opskrbljivača i arhiviranje podataka o mjernim vrijednostima (u elektronskom obliku) za razdoblje od najmanje godinu dana. Opskrbljivač neće upotrebljavati nepošten i/ili zavaravajući način prodaje, krajnjeg kupca neće dovoditi u zabludu, s namjerom da ga se time navede na sklapanje ugovora ili ometati proceduru promjene opskrbljivača. Opskrbljivač će krajnjem kupcu pružati informacije u postupku promjene opskrbljivača, prilikom davanja ponuda, a prije sklapanja UGOVORA krajnjeg kupca će informirati o cijeni električne energije i mogućnostima njezine promjene u ugovorenom razdoblju, o obvezama i načinu plaćanja te o mogućnostima raskida i otkaza ugovora. Krajnjem kupcu će također osigurati  pravo na jednostrani raskid ugovora bez ugovorne kazne te osigurati da može slobodno i bez naknade raskinuti ugovor u slučaju neprihvaćanja novih uvjeta opskrbe (sukladno točki 16.1. UO). U slučaju prijenosa UGOVORA trećoj osobi opskrbljivač će o prijenosu bez odgađanja obavijestiti ODS.8.3.	Opskrbljivač se obvezuje usluge opskrbe električnom energijom obavljati pouzdano i kvalitetno, sukladno odredbama važeće zakonske regulative koja određuje uvjete opskrbe koje mora ispunjavati opskrbljivač.9.	OBVEZE KRAJNJEG KUPCA9.1.	Krajnji kupac se obvezuje da će preuzimati električnu energiju na način i pod uvjetima određenim UGOVOROM i ovim UO te važećom zakonskom regulativom, osim u slučajevima više sile. Krajnji kupac će od opskrbljivača kupiti svu električnu energiju za OMM koje je predmet UGOVORA.9.2.	Krajnji kupac je obvezan opskrbljivaču javiti svaku promjenu koja je bitna za provedbu UGOVORA, kao što je na primjer promjena imena, promjena prebivališta, provođenje i početak postupaka zbog insolventnosti (eventualni osobni bankrot/stečaj i slično), početak i prestanak više sile te sve promjene na OMM-u odnosno vezane za OMM (promjena broja OMM-a, promjena priključne snage; prodaja, davanje u najam ili obnova objekta) koje su predmet UGOVORA, i to najkasnije u roku od 15 (petnaest) dana od nastanka promjene, osim ako u ovim UO ili UGOVORU nije određeno drugačije. Ako je nastanak moguće promjene poznat prije nastanka iste, krajnji kupac mora opskrbljivača o tome obavijestiti prije nego li dođe do promjene (prethodna notifikacija). Krajnji kupac je obvezan priložiti dokumente iz kojih su vidljivi podatci koje navodi.9.3.	Krajnji kupac se obvezuje da će podmiriti svoje obveze u roku i pod uvjetima određenim u UGOVORU i UO.10.	NEOVLAŠTENA POTROŠNJA ELEKTRIČNE ENERGIJE10.1. 	Pod neovlaštenim korištenjem električne energije, sukladno propisima, razumijevaju se slučajevi kada krajnji kupac troši električnu energiju (1) bez mjerne opreme, ili mimo postojeće mjerne opreme, ili kada je mjerna oprema onesposobljena za ispravan rad;  (2) na način da je neovlašteno utjecao na rad uređaja za upravljanje tarifama; (3) preko brojila ili ostale mjerne opreme s kojih je skinuta ili oštećena plomba (osim ako je smještaj mjerne opreme takav da krajnji kupac to nije mogao nadzirati niti spriječiti); (4) nakon privremene obustave isporuke električne energije iz članaka 95. i 103. Općih uvjeta HERA-e, kada je krajnji kupac utjecao na ograničavalo strujnog opterećenja koje je bilo plombirano ili na glavne osigurače koji su bili plombirani omogućujući time korištenje snage veće od priključne snage i kada se pravna ili fizička osoba koja nije stekla status krajnjeg kupca priključi na mrežu.10.2.	Ako opskrbljivač ili ODS ustanove da je krajnji kupac neovlašteno trošio električnu energiju, krajnji kupac je dužan platiti naknadu za neovlaštenu potrošnju električne energije u roku od 15 (petnaest) dana od dana izdavanja računa, izračunatu po metodologiji određenoj Općim uvjetima HERA-e.10.3.	U slučaju plaćanja troškova neovlaštene potrošnje, krajnji kupac nije oslobođen obveze plaćanja troškova odnosno štete zbog kršenja (neispunjenja) UGOVORA (preuzimanje električne energije). Krajnji kupac može ODS-u podnijeti prigovor na račun iz točke 10.2. u roku od 15 dana od dana izdavanja računa.11.	OPERATOR DISTRIBUCIJSKOG SUSTAVA11.1.	Opskrbljivač ne obavlja i nije nadležan za dužnosti operatora distribucijskog sustava, stoga krajnji kupac mora samostalno uređivati odnose s ODS-om, osim ako UGOVOROM ili ovim UO nije drugačije određeno. Za OMM koje je predmet UGOVORA, za cijelo vrijeme trajanja UGOVORA mora biti izdana elektroenergetska suglasnost, sklopljen Ugovor o priključenju i Ugovor o korištenju mreže. Kvalitetu električne energije, neovisno o UGOVORU i ovim UO, osigurava isključivo ODS sukladno važećim zakonskim odredbama. Za obveze ODS-a koje su određene važećim zakonskim odredbama i podzakonskim aktima, uključujući Opće uvjete HERA-e, opskrbljivač ne odgovara. Ako se distribucija električne energije prekine krivicom krajnjeg kupca, krajnji kupac time nije oslobođen svojih obveza iz UGOVORA.12.	OVLAŠTENJE, OBAVIJESTI12.1.	Krajnji kupac može za pojedine radnje iz UGOVORA ili za provedbu pojedinih odredbi UGOVORA ovlastiti opskrbljivača. Ovlaštenje mora biti pismeno, izdano na obrascu opskrbljivača ili u UGOVORU, i mora biti određeno za koje je pravne poslove opskrbljivač ovlašten. Krajnji kupac mora opskrbljivaču dostaviti ovlaštenje zajedno s traženom dokumentacijom najmanje 3 (tri) radna dana prije roka u kojem je moguće izvršiti pojedinu zadaću. Uvjet za prihvaćanje ovlaštenja od strane opskrbljivača je dostava dokumentacije i svih potrebnih podataka koji su opskrbljivaču potrebni za početak provedbe ovlaštenja. U vremenu izvršavanja ovlaštenja, krajnji kupac mora opskrbljivaču dostaviti sve podatke koje od opskrbljivača traže treće osobe i podmiriti sve moguće obveze (upravne takse i slično) koje nastanu u svezi s provedbom ovlaštenja. Dostavljeni podatci moraju biti točni i istiniti. Sve vrijeme važenja UGOVORA krajnji kupac ovlašćuje opskrbljivača i izričito mu daje suglasnost za pristup bazi podataka (evidencija OMM-a) koju vodi ODS (ili od njegove strane ovlaštena osoba) a koja se odnosi na krajnjeg kupca, njegovo OMM odnosno OMM koje je predmet UGOVORA.12.2.	Svu poštu (račune, opomene, druge dokumente vezane uz izvršenje UGOVORA, obavijesti za potrebe neposrednog marketinga – neposrednog trženja i marketinških odnosno tržišnih analiza, otkaz odnosno raskid UGOVORA) opskrbljivač će slati krajnjem kupcu redovitom poštom, osim kada je u UGOVORU ili ovim UO naznačeno da se pošta dostavlja preporučenom pošiljkom, na adresu navedenu u UGOVORU (to jest na adresu koja je u UGOVORU navedena pri obilježju krajnjeg kupca kao ugovorne stranke). Ako krajnji kupac u UGOVORU navede primaoca računa i njegovu adresu (stavka na UGOVORU: „Adresa za dostavu računa“), opskrbljivač će na navedenu adresu slati samo račune. Kao mjerodavna obavijest računa se i obavijest na poleđini (privitku) računa za električnu energiju ili obavijest na internetskoj stranici opskrbljivača ili drugi primjeran način obavještavanja (na primjer, putem sredstava javnog informiranja). Ako krajnji kupac u slučaju promjene podataka u roku od 15 (petnaest) dana opskrbljivaču ne dostavi ove promjene u pismenom obliku, vrijede postojeći podatci. Na taj se način smatra da su računi i ostala dokumentacija poslana krajnjem kupcu na temelju tih podataka dostavljeni i uredno zaprimljeni od strane krajnjeg kupca. Krajnji kupac mora opskrbljivaču sve obavijesti (promjene podataka, otkaz UGOVORA, reklamacije i ostalo) poslati u pisanom obliku, telefaksom ili elektroničkom poštom, i to na adrese navedene u UGOVORU ili na internetskoj stranici opskrbljivača, osim kada je u UGOVORU ili ovim UO naznačeno da se obavijest odnosno druga komunikacija dostavlja preporučenom pošiljkom.13.	VIŠA SILA13.1.	Kao viša sila za opskrbljivača i krajnjeg kupca smatraju se svi događaji i okolnosti koji, da su i mogli biti predviđeni, ne bi mogli biti spriječeni i na koje se ne može utjecati, umanjiti ih, otkloniti ih ili ukinuti njihovo djelovanje. To su osobito: elementarne nepogode (potres, poplava, udar munje, oluja, suša, djelovanje leda i drugo), epidemije, eksplozije koje nisu posljedica nepravilnog i nepažljivog rukovanja i koje se nisu mogle predvidjeti a nisu posljedica dotrajalosti materijala i opreme, rat, pobuna ili sabotaža, kibernetički/internetski napad te odluke Vlade Republike Hrvatske iz članka 26. važećeg Zakona o energiji. Kao viša sila smatraju se i razlozi navedeni u drugim zakonima i drugim propisima koji reguliraju tržište električne energije. Opskrbljivač nije odgovoran za obveze ODS-a koje su utvrđene u važećem zakonodavstvu u smislu odredbi ove točke. Isto tako, opskrbljivač nije odgovoran ako ne može ispuniti svoje obveze zbog razloga koji su na strani ODS-a odnosno zbog nepoštivanja obveza koje ima ODS. 13.2.	Nastupanje više sile oslobađa opskrbljivača i krajnjeg kupca izvršavanja obveza iz UGOVORA za vrijeme trajanja više sile, a isto tako oslobađa ih i od obveza plaćanja odšteta zbog neispunjavanja ugovornih obveza za vrijeme trajanja više sile. Ugovorna stranka ne odgovara za štetu koja je nastala kao posljedica djelovanja više sile ili uzroka na čiji nastanak i djelovanje nije mogla utjecati. Stranka koja se poziva na višu silu obvezna je o nastupanju više sile i njenom prestanku odmah, a najkasnije u roku od 3 (tri) dana, na vjerodostojan način obavijestiti drugu stranku. U suprotnom, odgovara za svu štetu proizišlu iz toga.14.	TRAJANJE I PRESTANAK UGOVORA14.1.	UGOVOR se sklapa na neodređeno vrijeme. UGOVOR stupa na snagu danom potpisa obiju ugovornih stranaka, a opskrba počinje danom kada je ODS registrirao opskrbljivača kao isporučioca električne energije za OMM koje je predmet UGOVORA.14.2.	Sukladno propisima na području zaštite potrošača, krajnji kupac ima pravo jednostrano raskinuti UGOVOR u roku od 14 (četrnaest) dana od dana sklapanja UGOVORA, ne navodeći razloge za to, ako je UGOVOR bio sklopljen izvan poslovnih prostorija ili sklopljen na daljinu.14.3.	Krajnji kupac ima pravo na slobodan izbor opskrbljivača električnom energijom pa zbog toga ima pravo na jednostrani otkaz UGOVORA, pod uvjetima određenim odgovarajućim propisima.14.4.	Bez obzira na odredbe prethodnih točka ovih UO, opskrbljivač može otkazati UGOVOR: (1) ako krajnji kupac ne ispuni sve obveze koje ima prema opskrbljivaču (obveze plaćanja ispostavljenih računa za potrošenu električnu energiju, uključivo s računima za mjesečne novčane obveze, troškova za korištenje mreže i propisanih naknada ako te troškove i naknade plaća opskrbljivaču, troškova prisilne naplate, zateznih kamata, i ostale obveze iz UGOVORA) ni u roku od 15 (petnaest) dana od pismene opomene; u tim okolnostima opskrbljivač može otkazati UGOVOR bez otkaznog roka; (2) ako su podaci koje je krajnji kupac naveo prilikom sklapanja UGOVORA ili bilo koji drugi podaci, uvjerenja i izjave koje je krajnji  kupac dostavio opskrbljivaču u svezi s UGOVOROM neistiniti ili neispravni odnosno nepotpuni ili dovode u zabludu u bilo kojem bitnom dijelu; u tim okolnostima opskrbljivač može otkazati UGOVOR u otkaznom roku od 15 (petnaest) dana; (3) ako krajnji kupac neovlašteno troši električnu energiju i onemogućava postupak kontrole pa to ne omogući ni u roku od 15 (petnaest) dana od pismene opomene; u tim okolnostima opskrbljivač može otkazati UGOVOR bez otkaznog roka.14.5.	UGOVOR može prestati i sporazumno ili u slučaju drugih okolnosti zbog kojih na temelju odredbi UGOVORA i ovih UO prestaje važiti.14.6.	Krajnji kupac mora u svim slučajevima otkaza UGOVORA opskrbljivaču podmiriti sve do tada nepodmirene dospjele novčane obveze, te ostale ugovorne  obveze u rokovima dospijeća.14.7.	U slučaju prestanka važenja UGOVORA, ugovorne stranke nisu oslobođene svojih obveza koje su nastale na temelju UGOVORA (plaćanje već nastalih obveza i slično) odnosno obveza za koje je određeno ili smisleno proizlazi da ne prestaju (poslovna tajna) odnosno da nastanu s prestankom UGOVORA ili imaju temelj u prestanku UGOVORA (plaćanje štete i slično).14.8.	UGOVOR ili Akcija kojoj krajnji kupac pristupa i važi kao dodatak važećem UGOVORU može određivati drugačije uvjete te međusobna prava i obveze u svezi s prestankom UGOVORA ili otkazom UGOVORA jedne od ugovornih stranaka.15.	OPĆE ODREDBE15.1.	Opskrbljivač će podatke vezane za ugovorni odnos prikupljati, obrađivati i upotrebljavati sukladno propisima o zaštiti osobnih podataka i koristit će ih za sklapanje, provedbu, izmjene i prekid UGOVORA, zaračunavanje opskrbe, za potrebe različitih analiza opskrbljivača i za druge namjene za koje dobije suglasnost krajnjeg kupca. Opskrbljivač ima pravo provjere istinitosti i promjene osobnih podataka kod nadležnih institucija.15.2.	UO su sastavljeni na temelju slijedećih važećih propisa: Zakona o energiji, Zakona o regulaciji energetskih djelatnosti, Zakona o tržištu električne energije, Općih uvjeta za korištenje mreže i opskrbu električnom energijom, Mrežnih pravila elektroenergetskog sustava, Metodologije za određivanje iznosa tarifnih stavki za distribuciju električne energije, Metodologije za određivanje iznosa tarifnih stavki za prijenos električne energije i ostalim važećim propisima koji reguliraju tržište električne energije i ugovorne odnose. Za uređivanje međusobnih prava i dužnosti koje nisu utvrđene u UGOVORU odnosno UO koriste se odredbe važećih propisa iz ove točke, odredbe važećeg Zakona o obveznim odnosima i drugi važeći propisi koji uređuju ugovorne odnose te tržište električne energije. Smisleno se koriste sve moguće promjene tih pravnih propisa, a da se pri tom ne trebaju mijenjati UO odnosno UGOVOR.15.3.	Opskrbljivač osigurava krajnjem kupcu pravo na rješavanje njegovih prigovora, tako da ih može podnijeti u pisanom obliku na sljedeći način:korak (prvi prigovor): najkasnije u roku od 15 (petnaest) dana od dana izdavanja računa odnosno od dana nastanka razloga za prigovor ima pravo podnijeti pisani prigovor opskrbljivaču osobno u poslovnim prostorijama na adresi Radnička cesta 54, 10000 Zagreb ili poštom na tu istu adresu, telefaksom na broj +385 1 6419 604 ili elektroničkom poštom na adresu jeftinastruja@gen-i.hr;korak (drugi prigovor): ako se ne slaže s rješenjem prvog prigovora, na načine i na adrese navedene u prethodnom koraku, može podnijeti drugi prigovor o istom predmetu u roku od 15 (petnaest) dana od dana primitka odluke o prvom prigovoru;korak (treći prigovor): ako se ne slaže ni s rješenjem drugog prigovora, na načine i na adrese navedene u prvom koraku, može podnijeti treći prigovor o istom predmetu u roku od 15 (petnaest) dana od dana primitka odluke o drugom prigovoru;korak (prigovor sa zahtjevom za rješenje prigovora od strane neovisne treće osobe): ako se ne slaže ni s rješenjem trećeg prigovora, na načine i na adrese navedene u prvom koraku, može podnijeti prigovor o istom predmetu u roku od 15 (petnaest) dana od dana primitka odluke o trećem prigovoru. Opskrbljivač će rješavanje prigovora predložiti neovisnoj trećoj osobi po izboru opskrbljivača, koja će spor riješiti odlukom. Opskrbljivač se obvezuje odgovoriti na svaki prigovor krajnjeg kupca u roku od 15 (petnaest) dana od dana primitka. Više informacija o podnošenju i rješavanju prigovora objavljeno je na internetskoj stranici opskrbljivača.15.4.	Stranke će se truditi sporazumno rješavati moguće nesuglasice koje bi proizašle iz UGOVORA. U slučaju da to nije moguće, spor će, primjenom mjerodavnog hrvatskog prava, rješavati stvarno nadležni sud u Zagrebu ili drugi sud prema prebivalištu krajnjeg kupca.15.5.	Eventualno nevažeća odredba ili nemogućnost izvršenja iste, kao i neuređenost pojedinog pitanja prema ovim UO, kao i prema UGOVORU i drugom ugovornom dokumentacijom, ne utječe na valjanost drugih odredbi i valjanost ovih UO ili UGOVORA. U slučaju nevažeće odredbe ili nemogućnosti izvršavanja nekih od odredbi ili neuređenosti pojedinog pitanja u ovim UO ili UGOVORU, takvu odredbu ili ugovornu prazninu nadomjestit će obrazloženje koje je najbliže namjeri ugovornih stranaka i namjeni ovih UO ili UGOVORA u vremenu sklapanja istog.15.6.	Krajnji kupac je suglasan da opskrbljivač može bilo kada promijeniti ili osnovati novu bilančnu (pod)skupinu. Krajnji kupac ovlašćuje opskrbljivača da u njegovo ime i za njegov račun izvrši sve potrebno za promjenu ili osnivanje bilančne (pod)skupine. U tom slučaju, krajnji kupac zadržava jednak nivo prava. Bilančna odgovornost opskrbljivača znači da je opskrbljivač odgovoran za usklađivanje odstupanja stvarne potrošnje električne energije od predviđene potrošnje električne energije krajnjeg kupca za pojedino OMM navedeno u UGOVORU.15.7.	Pravo krajnjeg kupca do opskrbe električnom energijom u okviru javne usluge određeno je važećim Zakonom o energiji i važećim Zakonom o tržištu električne energije.15.8.	U slučaju da krajnji kupac opskrbljivaču ni nakon prethodne obavijesti ne podmiri dospjele novčane obveze, opskrbljivač može postupati sukladno odredbama važećih propisa i UGOVORA. Sukladno Općim uvjetima HERA-e ODS može privremenu obustavu isporuke električne energije provesti i na zahtjev opskrbljivača ako krajnji kupac ni nakon pisane opomene nije podmirio dospjele novčane obveze opskrbljivaču ili ne troši električnu energiju u skladu s UGOVOROM. U tim slučajevima može opskrbljivač ODS-u podnijeti zahtjev za obustavu isporuke do 10. dana u mjesecu, a ODS dužan je obustaviti isporuku tijekom istog mjeseca u kojem je zaprimljen uredan zahtjev. U slučaju prestanka razloga za privremenu obustavu isporuke, opskrbljivač je dužan ODS-u podnijeti zahtjev za ponovnu uspostavu isporuke. Krajnji kupac, kojem je obustavljena isporuka električne energije može, radi zaštite svojih prava, sve dok obustava isporuke električne energije traje, podnijeti pisani prigovor na rad opskrbljivača HERA-i. HERA dužna je bez odgode, a najkasnije u roku od 30 dana od dana primitka prigovora, obavijestiti krajnjeg kupca u pisanom obliku o mjerama koje je poduzela povodom prigovora.16.	PROMJENA UO16.1.	O promjeni ovih UO krajnji kupac će biti obaviješten na internetskoj stranici opskrbljivača kao i na poleđini (privitku) računa, i to najmanje 15 (petnaest) dana prije stupanja na snagu novih UO, uključujući i davanje obavijesti o pravu krajnjeg kupca na raskid ugovora, osim u slučaju davanja kranjem kupcu povoljnijih uvjeta opskrbe. Ako se promjena UO i izdavanje računa ne podudaraju, opskrbljivač će o promjeni UO, umjesto na poleđini (privitku) računa, obavijestiti krajnjeg kupca posebnim dopisom. Ako se krajnji kupac ne slaže s promijenjenim UO, može u roku od 15 (petnaest) dana, računajući od dana stupanja na snagu novih UO, pisanim putem otkazati UGOVOR. Ako opskrbljivač ne dobije pisanu izjavu o otkazu u roku iz ove točke, smatra se da je krajnji kupac suglasan s promjenom UO.17.	ZAVRŠNE ODREDBE17.1.	Stupanjem na snagu ovih UO prestaju važiti Uvjeti opskrbljivača GEN-I Zagreb d.o.o. za opskrbu električnom energijom krajnjih kupaca iz kategorije kućanstvo od 29. rujna 2016.. Ovi UO vrijede od uključujući 15. studenog 2016. do opoziva i koriste se kako za UGOVORE sklopljene prije 15. studenog 2016., koji su se pozivali na sve prije važeće uvjete opskrbljivača za opskrbu električnom energijom krajnjih kupaca iz kategorije kućanstvo tako i za UGOVORE sklopljene nakon uključujući 15. studenog 2016. koji se pozivaju na ove UO. Ovi UO ne utječu na odredbe mogućih drugih uvjeta opskrbljivača. UO prihvaća uprava opskrbljivača. Objavljeni su na internetskoj stranici opskrbljivača 28. listopada 2016., a nalaze se i u sjedištu opskrbljivača.GEN-I Zagreb d.o.o.Zagreb, 28. listopada 2016.
